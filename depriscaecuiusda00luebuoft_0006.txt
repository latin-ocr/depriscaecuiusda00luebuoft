lv

2. Praeclarum WVestphali inventum (le prisca epiniciorum forma. Pindari carmen

unumquodque proprium suum stilum habere ex mixtis antiqua
lege et innata ingenii vi ortum.

Sed paullo nune accuratius· veteris epiniciorum artis forma consideranda est. quam
Pindarus paratam excultamque invenit quamque tanta tenacitate retinuit. De hoc anti—
quitatum poeticarum capite ut rectius nunc, quam olim, iudicari possit, effectum est pal-
mari Rudolfi westphali in Prolegomenis in Aeschylum. Lips. 1869 p. 75—81 inventO.
quod diu neglectum, neque quantum dignum erat, aestimatum vir πινδαρικώτατος, Fride-
ricus Mezger, Pindar's siegeslieder, Lips. 1880, suscepit, nutrivit, exornavit. singulisque
carminibus adhibens ita firmavit, ut iam pro certo interpretationis Pindaricae fundamento
haberi debeat. Ostendit VVestphalius, Pindarum epinicia sua secundum normam nomorum
Terpandri composuisse, qui ad legem quandam subtilissimae symmetriae elaborati fuerint.
De Terpandri in nomis componendis arte Pollux haec tradit IV, 66: μέρη τοῦ κιθαρῳδικοῡ
νόμου, Τερπάνδρου κατανείμαντος, ἔπαρχοι, μέταρχα, κατατροπά, μετακατάτροπα, ὀμφαλός, σφρα-
γίς, ἐπίλογος. In hoc indice nonnulla turbata esse, recte vidit VVestphalius, qui genuinam
nomi Terpandrici hanc divisionem constituit (Proleg. in Aes-ch. p. 80): προοίμιον, ἀρχά.
κατατροπά, ὀμφαλός, μετακατάτροπα, σφραγίς, ἐξόδιον. Hanc nomorum structuram Westpha-
lius cum in alia lyricae poesis genera, tum in epinicia translatam arbitratur. Eam viri
ingeniosissimi opinionem recte se habere, Pindari carmina uno ore testantur. Quamquam
enim illa norma paullo tectior est apud Pindarum, nec omnibus carminibus aequabili perspi-
cuitate admixta, tamen, qui accuratius carmina excusserit, eam ubique agnoscet. Unum-
quodque carmen suum habet temperamentum, suum stilum. Quom enim priscum illud
epiniciorum genus cum Pindarici ingenii impetu in poetae officina tanquam in moneta
aes cum auro conflaretur et commisceretur, fieri non potuit, quin diversi gradus orirentur.
prout vel hoc vel illud principatum in carminibus obtineret. Inde eximia illa Pindari-
corum carminum varietas orta est, quae omnes affectus, qui inter summam animi tran-
quillitatem et summum impetum interiecti sunt, complectitur.

3. Pindari carmen Pythium X pulcherrimum priscae artis specimen. Antiquae
eius artis et dulcis austeritas et rigida elegantia.

Sed ut priscum illud carminum genus, quale fuerit, accuratius demonstremus.
pulcherrimum nunc vetustioris eiusartis, quae antiquis hominibus magnopere in deliciis
fuisse videtur, specimen consideremus: Pindari illud carmen, quod omnium eius, quae
aetatem tulerunt, antiquissimum est, quod Pindarus viginti annorum iuvenis composuit.
anno 502 a. Chr. n.‚ carmen Pythium X in Hippocleam Pelinnaeum. De carminis tem—
pore testis est scholiasta ad carminis Pyth. X inscriptionem p. 410 ed. Boeckh: ὁ προκεί-

