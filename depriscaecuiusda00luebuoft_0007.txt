X?

μενος νικηφόρος Θεσσαλός, πόλεως δὲ Πελινναίου· ἐνίκησε δὲ τὴν εἰκοστὴν δευτέραν πυθιάδα,
Pythias 29 convenit cum Olympiade 693 = 502 a. Chr. n. conf. Boeckhii disputationem
de Pythiadum computandarum recta ratione in Explicatt. p. 207. In hoc igitur carmine
Pindarus ad amussim illam epiniciorum normam expressit, quam haud dubie in hoc ge-
nere usu receptam invenit; hoc carmen plane tale est, ut eo perlecto venustam illam an-
tiquitatis et austeritatem quandam et dulcedinem persentiscamus. Nam quemadmodum
in archaico quod vocatur genere statuarum rigidam quandam elegantiam admiramur:
lineamenta oris nullo vehementiore affectu turbata, corporis membra aequabiliter librata,
peplorum rugas a medio clavo utrinque ad subtilem symmetriam dispositas: ita in hoc ear-
mine omnia quasi ad perpendiculum exacta sunt, ut haec gravitas et pompa cum iuvenili
alacritate et ardore mixta non possit non amabilissima videri. Nomi vero Terpandrici
schema tam accurate expressum est. ut talem quandam epiniciorum formam sollemnem
et tralaticiam olim extitisse, etiarnsi aliunde non constaret, hoc uno carmine certum videri
deberet. Carmen planissume in septem partes divisum est: prooemium v. 1-3 ed. Christ.
Lipsiae 187& archa v. 4—29 πλόον; catatropa v. 29 ναυσί - 30: omphalus ι’. 31-43 φέρωνῑ
metacatatropa v. 48 ἐμοί - 54; sphragis v. 55—682 exodium v. 69—72.

4. Fabula de Perseo in carminis Pythii X omphalo quid sibi velit.
Omphalus solis instar carmen illustrat.

Sed has partes eur ita constituerimus, ratio nunc reddenda est. Atque omphalus
quidem carminis maxume distincte clareque circumscriptus est v. 31—48 φέρων· Continet
fabulam de Persei ad Hyperboreos expeditione. Duplex eius fabulae inserendae consilium
fuit; primum ea praeceptum continetur ad ’vitam omnino et mores spectans; describitur
aeterna quaedam felicitas mortalibus pulcherrima ad cogitandum. sed in hac vita nun-
quam impetrabih's. Deinde res publicae Thessalorum tanguntur; nam Persei illis tempo-
ribus nomen in Thessalia certa quaedam animorum in re publica studia significabat. Per-
seus enim primum proavos est principum Thessalorum, quoniam Aleuadae Herculis pos·
teri sunt, Pind. Pyth. X, 2 πατρὸς {j . . . ἀριστομάχον γένος Ἡρακλέος βασιλεύεις deinde
secundum Graecorum fabulas, quas libenter a Persis adoptatas videmus, ipsorum Persarum
ille quasi parens est, cum eorum reges a Perse, Persei filio, oriundi dicerentur. Atque illis
ipsis temporibus, quibus hoc carmen compositum est, familiarior iam usus Thesslis dynastis
cum Persis intercessisse videtum qua de re optime dixerunt Boeekhius, Explicatt. p. 331
et Tycho Mommsen in aureolo libello: Pindaros p. 37. Xerxen ipsum audimus eo
titulo fretum ab Argivis petiisse, ut foedus secum ferirent, quod Persarum quoque natio
a Perseo, heroe Argivis patrio et domestico, originem duceret. Herodotus VII. 150:
ἐλθόντα δὲ τοῦτον (i. e. τὸν κήρυκα) λέγεται εἰπεῖν· Ἄνδρες Ἀργεῖοι, βασιλεὺς Ξέρξης τάδε
ὑμῖν λέγει· Ἡμεῖς νομίζομεν Πέρσην εἶναι, ἀπ’ οὗ ἡμεῖς γεγόναμεν, παῖδα Περσέος τοῦ Δανάης,

. . οὕτω ἂν ὧν εἴημεν ὑμέτεροι ἀπόγονοι. Congruit cum Herodoto Apollodorus 2, 4, 5, l:

