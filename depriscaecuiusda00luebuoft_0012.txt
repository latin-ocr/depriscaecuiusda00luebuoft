X

sui venam procedente ternpore excultum iri et triumphaturam; Nem. IV, 41: ἐμοὶ δ’ ὁποίαν
ἀρετὰν ΙΙ ἔδωκε πότμος ἄναξ, ΙΙ εὖ οἶδ’ ὅτι χρόνος ἕρπων πεπρωμέναν τελέσει. Hoc vaticinium
eventu ita confirmatum est, utquam id verum esset, ipsi Aeginetae clarissimeintellegerent.
Nam haud longe post, cum felicissima olim insula ab Atheniensibus gravissimis cladibus
premeretur, aurea illa Pindari praecepta et solatia, heroum suorum sabulis illustrata, luben-
tissimis illi animis auribusque imbiberunt.

10. Unam esse viam artis Pindaricae pernoscendae, si nomi Terpandrici
partium singillatim vestigia omnia in eius carminibus
conquirantur et examinentur.

Ex eis. quae disputavimus, paullo fortasse clarior fit prisci illius epiniciorum ge-
neris historia. Vidimus, quanta tenacitate severiorem nomi Terpandrici normam poesis
illius cultores retinuerint. Nam altas haud dubie radices carminum ad hunc modum com-
positorum auctoritas et gratia in animis hominum egerat. Itaque coniectura saltem asse-
qui licet, quae in hoc genere Pindarus tradita et stabilita invenerit. Proximum iam est.
ut definiamus, qua ratione Pindarus formam antiquitus propagatam variaverit et augu-
stiorem reddiderit. Nam hoc quidem statim vel levius rem inspicienti patet, eum tanquam
alterum quendam Prometheum novam animam his formis inspirasse. Quamquam enim in
priscis illis formis servandis maxume pium et religiosum poeta talium rerum observan—
tissimus se praebuit, tamen genium suum illis regulis tanquam compedibus vinciri et ab
audaci et libero in aetherem cursu retineri nefas omnino putavit. Iam igitur ut clare
hoc perspiciatur, qua Pindarus arte disciplinae veteris observantiam curn ingenii divina
libertate in harmoniam suavissimam conciliarit, ita quaestionem nostram instituemus, ut
omnia veteris normae vestigia in Pindari carminibus se offerentia colligamus. Hoc ut
ordine suo fiat, de omnium nunc nomi Terpandrici partium usu apud Pindarum dicamus,
seorsum unaquaque per omnia carmina excussa et examinata. Atque ut ea, quae maxume
in oculos incidunt, primum tractemus, initium capiamus a duobus illis quasi metis, intra
quas omphalus decurrit, a catafropa et wletacaz‘zzlropa, Unum autem praemonendum est.
quoniam varietatem usus Pindarici exemplis in classes discriptis demonstraturi sumus:
cum Pindari carmina XLIV habeamus, eorum octo ab hac quaestione removenda et se-
ponenda nobis videri; nam unum, carmen Nem. XI, in Aristagoram Teneffium, epinicium
omnino non est, sed encomium in virum ad prytanis munus designatum eumque honorem
sibi mandatum sollemnius lautiusque celebrantem. Reliqua uero septem: Ol. IV. V. XI.
XII. X1V; Pyth. V11; Nem. H tam brevia sunt, ut artificiosior illa nomi Terpandrici
structura in eis locum non invenerit. Remanent igitur carmina XXXVI, quorum nunc
compositio accuratius consideranda est.

