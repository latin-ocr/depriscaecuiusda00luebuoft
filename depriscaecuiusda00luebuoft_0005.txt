RECTOR ET SENATVS
VNIVERSITATIS FRIDERICIAE GVILELMIAE RHENANAE

GIVIBVS
S.

1. Pindarum ingenii impetum traditis in arte normis et legibus temperasse.

Nihil in artium litterarumque historia gratius et iucundius est, quam illud cogi-
tando persequi, quemadmodum magna semper ingenia duas res natura sua oppositas
conciliare inter se et copulare consueverint: pectoris et ingenii liberum impetum et di-
sciplinae antiquitus in arte traditae et stabilitae observantiam. Verum est quidem, quod
dicunt: Magna ingenia sibi ipsa pro lege esse: artis leges ea ipsa ex sese parere. Sed
magnum semper periculum est, ne ingenia nullis legibus limitibusque externis coercita in
furorem quendam poeticum abripiantur. veram artem amittant. Accedit, quod summa
plerumque ingenia innata quadam modestia prohibentur, ne ea, quae optimus quisque
ante se invenit, temere spernant vel neglegant. Itaque duo quasi principia in summorum
semper artificum officina habitant: genius in pectore. sursum evolare atque haec terrena
relinquere cupiens, et severa lex disciplinae, nunquam impune neglecta. Atque est hoc
summae artis mysterium, haec duo in unam harmoniam coniungere. Eorum, qui hanc
concordiam discordem pulcherrime expresserunt, unus haud dubie Pindarus est, cuius
cum carmina legas, facile suspicere, magno, permagno interdum illi poetarum regi hanc
ingenii ad astra tendentis curn artis regulis conciliationem constitisse. Etenim ille monte
decurrens velut amnis, imbrrs Î¾] quem supcr notas alacre ripas. tamen patienter et man-
suete subtilissimis illis se legibus submittit, quas epiniciorum veterum ars praescripserat,
et flumen illud ingens, plenis undis se effundens, in angusto interdum alveo, tenuioribus
rivolis commodo, se continet. Tanta in generosissimo pectore temperantia fuit. tan-
tum imperium sui.

